---
  category: 
    - "Vaatteet"
    - "Myyttiset artefaktit"
  title: "Housut"
---
Housut ovat alaraajoja paitsi jalkateriä suojaamaan tarkoitettu vaatekappale. Housujen yläosa on vyötäröllä, kaksiosainen alaosa peittää puolestaan molemmat jalat. Housujen alaosa koostuu kahdesta lahkeesta; molempia jalkoja varten on oma lahje. Housut pysyvät jalassa yleensä vyön tai henkseleiden avulla. Usein housut kiristetään kiinni vetoketjun tai nappien avulla. Housujen käyttöä tulee kuitenkin mieluiten välttää. Housujen käyttämättömyyteen liittyy tosin riskejä, kuten [munan](muna) näyttäminen ja se, että ilman housuja saattaa tulla [kylmä](kylmyys).

Housut jakautuvat tiettävästi kolmeen alalajiin:

## Projektihousut
Housut, jotka ovat olemassa tulevaisuutta varten. Niitä voi siis käyttää vasta projektin valmistuttua. Seuraavassa kaksi esimerkkiä projektista:

1) tee kovasti töitä

2) syö [rahkaa](Rahka)

3) käy salilla

4) perusta start up -yritys

5) [epäonnistu](Kaikki menee koko ajan, mihinkään ei voi luottaa.)

6) ole positiivinen ja ota opiksi epäonnistumisestasi

7) käy salilla

8) perusta uusi start up -yritys

9) syö [rahkaa](Rahka)

10) onnistu

11) nosta pääomatuloa

12) harjoita verosuunnittelua

13) syö [rahkaa](Rahka)

14) käy salilla (muista myös jalkapäivät)

15) syö [rahkaa](Rahka)

16) aloita uusi projekti

----

1) [pyöräile](Böyräily)

2) [pyöräile](Böyräily)

## Mulkoiluhousut
Housut, jotka soveltuvat käytettäviksi erinäisten mielenilmausten, kuten koulutusleikkauksia vastustavan mielenosoituksen, yhteyteen. Havaittu suosituiksi etenkin opiskelijaliikkeen keskuudessa.

## Valehousut
Housujen kiistanalaisin alalaji. Yhtäällä valehousujen käsitettä sovelletaan housuihin, jotka ovat kuin olohousut, mutta muistuttavat silti koostumukseltaan ja muodoltaan pitkiä kalsareita, olematta kuitenkaan tarpeeksi tyköistuvat. Toisaalla valehousuiksi on nimitetty myös leggingsejä, joiden kuosi muistuttaa perinteisiä housuja, kuten farkkuja. Housutieteellinen instituutti ei ole kuitenkaan vielä päässyt yksimielisyyteen valehousujen todellisesta olemuksesta. Termiä suositellaan käytettävän varoen.

## Schrödingerin housut
Schrödingerin housut on Erwin Schrödingerin kehittelemä ajatuskoe, joka yrittää kuvata termodynamiikan epätäydellisyyttä siirryttäessä sisätiloista, jossa on mukavaa ja lämmintä, makroskooppiseen ulkomaailmaan, jossa on kylmää ja ikävää, ja se kuuluu näin:

Henkilöllä X on housut. Henkilöön on kytketty laitteisto, joka koostuu Pekka Siitoinen kootuista sitaateista ja pullosta Fernetiä. Koe on järjestetty niin, että 50 prosentin todennäköisyydellä joku lausuu Pekka-sitaatin tunnin sisällä. Jos sitaatti lausutaan, se lähettää hiukkasen, joka käynnistää laitteiston avaten Fernet-pullon, mistä syystä housut otetaan pois jalasta. (Kvanttimekaniikan mukaan ei-havainnoitua sitaattia kuvaillaan hajonneen ja hajoamattoman ytimen superpositioksi). Kuitenkin kun henkilöä katsotaan, nähdään vain joko "hajonnut ydin / housuton henkilö" tai "hajoamaton ydin / housullinen henkilö".

Kysymys kuuluu: milloin systeemi lakkaa olemasta näiden kahden tilan sekoitus ja muuttuu vain toiseksi niistä?

Katso myös [[kalsarikännit]].