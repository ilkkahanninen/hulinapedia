# Kävi niin kuin Kälviällä

"Kävi niin kuin Kälviällä" (myös "Kävi niinku Käläviällä") on tunnettu, kansanperinteenä elänyt kasku, josta on olemassa useita variaatioita.

Kaskun tunnetuimmassa versiossa mennään Kälviälle kahden tunnin siivouskeikalle. Keikka ei kuitenkaan hoidu aikataulujen mukaisesti - kuten suomalaisissa huoltotöissä useasti on tapana - vaan venähtää yli sopimuksessa sovitun. Tarkalleen ottaen siivous Kälviällä kestää kaskun mukaan 2,4 tuntia, eli 2 tuntia, 22 minuuttia ja 30 sekuntia.

Kaskusta on olemassa suunnilleen kaksi varianttia:

1) Työntekijä on suomalainen. Hän huomauttaa työnantajalleen tehdystä ylityöstä vaatien ylityölisää. Työnantaja maksaa, joskin suostuttelun jälkeen. Tämän myötä suomalainen työntekijä kutsutaan töihin yhä harvemmin, koska hän on ahne oman edun tavoittelija.

2) Työntekijä on maahanmuuttaja. Vajaan vuoden maassa ollut, kieltä, ilmastoa ja työlainsäädäntöä heikosti osaava siivooja tekee työnsä, pahoittelee kovasti työn venymistä niin asiakkaalle kuin työnantajalleenkin, ja saa nuhteet mutta jatkaa työtään mukisematta. Tuleehan hänen kuitenkin olla kiitollinen sitä, että hänet on palkattu koko työhön ylipäätään (useissa variantti 2:ta noudettavissa kertomuksissa ko. henkilö on ollut kotimaassaan alansa akateemista huippua). Järjestelyyn suostumalla hän tietämättään tulee polkeneeksi myös alansa palkkoja.

Molemmissa varianteissa työnantajana on vuokratyöfirma.

(Huom. "Käy niin kuin Kälviällä" -kaskusta kerrotaan myös "hupaisaa" raiskausvitsiä, mutta sellaisia ankeuksia ei varmaankaan tarvitse kertoa ainakaan huumorimielessä enää vuonna 2016, eihän?)